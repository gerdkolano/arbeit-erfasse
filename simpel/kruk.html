<h3>Porażka PiS. Zamiast rewolucji w mediach "proteza protezy". PiS: Trochę przeszarżowaliśmy</h3>
Maciej Orłowski,
 pap 10. 06. 2016 08:51

<h4>Elżbieta Kruk i Piotr Liroy-Marzec na podkomisji ds. ustawy medialnej (Fot. Sławomir Kamiński / Agencja Gazeta)</h4>

<h4> Elżbieta Kruk i Krzysztof Czabański na posiedzeniu sejmowej Komisji Kultury - miniatura</h4>

<p> Nie będzie od 1 lipca "dużej" ustawy medialnej,
 którą od kilku miesięcy przygotowuje Prawo i Sprawiedliwość.
 Zamiast tego w środę zaproponował okrojoną,
 "pomostową" ustawę,
 którą opozycja nazywa "protezą protezy" i "kadłubkową ustawą medialną".
 - Trochę przeszarżowaliśmy - przyznaje Elżbieta Kruk z PiS,
 przewodnicząca komisji kultury i środków przekazu.
</p>

<p> Tzw. duża ustawa medialna była jednym z flagowych projektów PiS zapowiadanych jeszcze przed wyborami.
 Przygotowywał ją Krzysztof Czabański,
 wiceminister kultury i prezes Polskiego Radia za czasów poprzednich rządów PiS.
 Ustawa miała przekształcić TVP i Polskie Radio ze spółek prawa handlowego w "państwowe osoby prawne",
 ograniczyć kompetencje Krajowej Rady Radiofonii i Telewizji na rzecz nowo powstałej Rady Mediów Narodowych i wprowadzić od 1 stycznia tzw.
 opłatę autowizualną,
 pobieraną razem z opłatą za prąd (co miało ponadtrzykrotnie zwiększyć wpływy państwowych mediów).
</p>

<p> Jeszcze w kwietniu Czabański mówił,
 że ustawa jest "prawie gotowa".
 Poprzednia,
 "mała" ustawa medialna uchwaloną przez parlament w grudniu (którą opozycja nazwała "kadrową",
 z tego powodu,
 że umożliwiała wymianę stanowisk w mediach publicznych) była doraźna i zgodnie z jej przepisami traci ważność w czerwcu.
 Jednak w środę Czabański poinformował,
 że rząd nie zdąży przygotować "dużej" ustawy medialnej na 1 lipca i zapowiedział "ustawę pomostową".
 Okrojoną ustawę medialną jako projekt posłów PiS marszałek Sejmu dopisał do porządku obrad w środę.
 Mimo sprzeciwu wszystkich innych klubów parlamentarnych Sejm głosami posłów PiS skierował dziś projekt do dalszych prac w komisjach.
</p>

<h4> Czy PiS zapomniało o notyfikacji? "To nie tak"</h4>

<p> Dlaczego przygotowywane od dawne przepisy nie wejdą w życie? Jak tłumaczyła w rozmowie z "Rzeczpospolitą" posłanka Platformy Obywatelskiej Iwona Śledzińska-Katarasińska,
 ustawa Czabańskiego wprowadza tak daleko idące zmiany w przepisach,
 że wymaga specjalnej notyfikacji Komisji Europejskiej.
 Przyznał to w rozmowie z PAP sam Czabański.
 - Notyfikacja nowych projektów trwa od 8 do 18 miesięcy - tak pokazuje praktyka.
 Notyfikacja istotnych zmian potrafi trwać jeszcze dłużej - powiedział.
</p>

<p> Iwona Śledzińska-Katarasińska zarzuca PiS,
 że przez kilka miesięcy pracy nad ustawą nie wiedział,
 że przepisy wymagają notyfikacji.
 - To nie jest tak,
 że my o tym nie wiedzieliśmy.
 Okazało się jednak,
 że zmiany są zbyt daleko idące,
 by oczekiwać szybkiej notyfikacji.
 Trochę z tym przeszarżowaliśmy - tłumaczyła na wczorajszej konferencji prasowej w Sejmie przewodnicząca komisji kultury i środków przekazu Elżbieta Kruk (PiS).
 Barbala Bubula (PiS) tłumaczyła wczoraj w Sejmie,
 że ponieważ nie można liczyć na szybką notyfikację,
 PiS musi przed 1 lipca szybko uchwalić te przepisy,
 które notyfikacji nie wymagają.
</p>

<h4> Powstanie Rada Mediów Narodowych. Mniejsza KRRiT</h4>

<p> Nowy projekt PiS powołuje pięcioosobową Radę Mediów Narodowych,
 która ma powoływać władze TVP,
 PR i PAP.
 Trzech jej członków ma powoływać Sejm,
 dwóch - prezydent,
 spośród kandydatur zgłoszonych przez opozycję.
 Decyzje w Radzie mają zapadać większością głosów w obecności co namniej trzech członków.
 Projekt zmniejsza też skład KRRiT z pięciu do trzech osób.
 Rada Mediów Narodowych ma liczyć 5 członków,
 z których 3 ma powoływać Sejm,
 a 2 - prezydent.
 Ich kadencja ma trwać 6 lat.
 Ustawa ma wejść w życie 1 lipca 2016 r.
,
 a sama Rada miałaby rozpocząć pracę prawdopodobnie we wrześniu.
</p>

<p> Debatę na temat ustawy marszałek Sejmu przewidział wczoraj w nocy,
 miała się rozpocząć o 22.
45.
 Bubula przekonywała,
 że jej uchwalenie jest "konieczne i niezbędne".
 Jej zdaniem projekt znosi podległość władz TVP i PR wobec ministra skarbu,
 co wprowadziła tzw.
 mała ustawa medialna.
 Zgłaszanie do Rady Mediów Narodowych dwóch kandydatów przez opozycję nazwała "pierwszym w historii tak gwarantowanym zaproszeniem opozycji do współdecydowania o mediach publicznych".
</p>

<h4> PO: Tak się w Sejmie nie pracuje. Dziękujemy za łaskawość</h4>

<p> Według Iwony Śledzińskiej-Katarasińskiej nie wiadomo,
 jakie jest rozgraniczenie kompetencji między Radą Mediów Narodowych a radami nadzorczymi mediów,
 które zgodnie z projektem RMN ma powoływać.
 - Jak rozumiem,
 nic się nie zmieniło i w dalszym ciągu czynni politycy mogą być członkami [RMN - red.
],
 więc rozumiem,
 że to jest piękna ustawa dla koleżanek i kolegów posłów - wytykała.
 I kontynuowała: - No i łaskawość - pan prezydent ma powołać przedstawicieli dwóch klubów opozycyjnych.
 Chcę tylko powiedzieć,
 że decyzje w RMN zapadają stosunkiem głosów 3 do 2.
 Bardzo za taką łaskawość dziękuję.
</p>

<p> Jak mówiła,
 projekt o RMN jest nie do przyjęcia także z powodu tempa prac i niedotrzymania procedur.
 - Tak się w Sejmie nie pracuje.
 Musi być czas,
 muszą być opinie,
 muszą być dotrzymane procedury i choćby dlatego Klub Parlamentarny PO składa wniosek o odrzucenie tego projektu w pierwszym czytaniu - powiedziała.
 Z dezaprobatą odniosła się też do nocnej pory rozpatrywania tego punktu,
 nazywając to "spektaklem z gatunku tragifarsy".
 Skrytykowała też projekt za to,
 że mimo wykreślenia w pracach podkomisji na jej wniosek z "dużej" ustawy medialnej PAP-u ustawa "pomostowa" ponownie go obejmuje.
</p>

<h4> Opozycja zgodnie przeciw ustawie. "Proteza protezy"</h4>

<p> Przeciwko projektowi są też wszystkie inne kluby.
 Przemawiająca w imieniu Polskiego Stronnictwa Ludowego Andżelika Możdżanowska nazwała projektowaną ustawę "kadrową" i porównała do PRL-owskiej ustawy o Radiokomitecie.
 Z kolei Piotr Liroy-Marzec w imieniu klubu Kukiz'15 oświadczył,
 że "dobrego prawa nie pisze się na kolanie i nie uchwala nocą".
 - Tylko tyle mam do powiedzenia.
 Pięć minut to jest zdecydowanie za dużo - dodał jedynie.
</p>

<p> Grzegorz Furgo w imieniu Nowoczesnej powiedział,
 że przepisy przyczynią się do ustalenia obecnego stanu w mediach publicznych.
 - Programy informacyjne są jednostronne i manipulowane.
 Mieliśmy mieć nowy ustrój mediów publicznych,
 a mamy kolejną odsłonę psucia państwa.
 Kolejna ustawa jest protezą,
 ale trzeba przyznać,
 że tym razem PiS przeszedł sam siebie: do tej pory nie mieliśmy do czynienia z protezą protezy,
 a teraz proszę: mamy protezę ustawy kadrowej,
 która sama w sobie miała być protezą - ironizował.
 - Ta ustawa ma jeden cel - wprowadzić Radę Mediów Narodowych i obsadzić ją swoimi ludźmi - ocenił.
 I nazwał projekt "kadłubkową ustawą kadrową".
</p>

<h4> Jan Dworak: "Widać tutaj wzór węgierski"</h4>

<p> Ustawę skrytykował także obecny w Sejmie przewodniczący KRRiT Jan Dworak.
 Stwierdził m. in. ,
 że obecna propozycja nie pozwala mu zmienić opinii wyrażonej pod adresem projektu tzw.
 dużej ustawy medialnej,
 a proponowany model mediów publicznych jest scentralizowany,
 upolityczniony i paternalistyczny.
 Paternalizm przejawia się według niego w wizji mediów publicznych jako "bardzo tradycyjnych,
 a nie społecznościowych" i brakiem konsultacji społecznych w pracach nad projektem.
 Dodał,
 że według projektu media,
 w tym regionalne,
 są scentralizowane i poddane o wiele silniejszemu niż obecnie nadzorowi.
 Zdaniem Dworaka "widać tutaj wzór węgierski".
 - Upolitycznienie polega na przejęciu władzy nad mediami bezpośrednio przez polityków większości parlamentarnej - ocenił.
</p>

<p> Dworak stwierdził również,
 że w projekcie zapisane jest sprzeczne z konstytucją ograniczenie roli KRRiT jako konstytucyjnego organu państwa - przywołał tu projektowane wykreślenie ustawowego zapisu,
 że do zadań KRRiT należy projektowanie w porozumieniu z premierem "kierunków polityki państwa w dziedzinie radiofonii i telewizji".
 Szef KRRiT mówił też,
 że niejasne są kompetencje RMN w stosunku do rad nadzorczych mediów publicznych i są wątpliwości co do relacji kompetencyjnych RMN i ministra skarbu.
</p>


